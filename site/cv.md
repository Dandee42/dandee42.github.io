---
layout: cv
page_id: cv
lang: cs
permalink: /cv/
title: Něco o mně
description: Něco o mně ve zkratce
published: true
---

# Něco o mně
Na začátku roku 2024 jsem se rozhodl pro zásadní změnu kariéry a začal intenzivně pracovat na přechodu z role online markeťáka do světa IT. V rámci této transformace jsem absolvoval několik vzdělávacích kurzů zaměřených na **vývoj a testování webových aplikací**, zejména s využitím Pythonu.

Postupně jsem se naučil nejen manuálně testovat, ale i automatizovat testy pomocí **Playwrightu** a Selenia, vytvářet jednoduché aplikace v platformě **Django** a později objevovat potenciál automatizace procesů pomocí **n8n**.

## Proč právě IT a automatizace
V jedné ze svých pracovních pozic online markeťáka jsem měl to štěstí, že jsem mohl nahlédnout pod ruce programátorům při vývoji eshopu a otevřel se mi do té doby nepoznaný svět. Bavilo mě se podílet na vývoji eshopu krok po kroku, vymýšlet nové funkcionality, testovat a navrhovat vhodná řešení na aktuální problémy.

Tato zkušenost mě inspirovala k přechodu do IT a položila základy k mé současné dráze – **automatizaci testů i firemních workflow**.

<div id="continue"></div>

## Kam aktuálně směřuji a co vám můžu nabídnout
Zkušenosti z **e-commerce** a online marketingu mi stále pomáhají lépe chápat souvislosti při testování eshopů. V současnosti se zaměřuji především na automatizaci testů pomocí **Playwrightu**, ale i automatizaci procesů pomocí **n8n**, která mě svými možnostmi nadchla.

Mým cílem je tvořit řešení, která šetří čas, minimalizují chyby a zjednodušují práci týmům i firmám.

## Co ovládám?
Mám zkušenosti s vývojem a testováním webových aplikací.

Ovládám následující technologie a nástroje:

{% include progress-bar.html %}

Jsem připravený učit se dál, zlepšovat své dovednosti a přinášet hodnotu svému budoucímu týmu. Co neumím, to se naučím.

Více detailů najdete na mém [LinkedIn účtu](https://www.linkedin.com/in/daniel-hladik/).
